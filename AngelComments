1ο παραδοτέο

Το Team Gantt φαίνεται λογικό αν και θα μπορούσατε να αυξήσετε λίγο την παραλληλία π.χ. στα υποέργα συγγραφής κώδικα. 
Φροντίστε να φαίνονται οι τίτλοι γιατί δυσκολεύει την διόρθωση. 

• Στο Team Pert Chart δεν έχετε προσθέσει τις ελάχιστες και μέγιστες εκτιμήσεις των διαρκειών των υποέργων παρα μόνο τις κανονικές. 
Είδα ότι τα έχετε βάλει σε ένα πίνακα πιο πριν και θα σας έλεγα ότι μπορεί να μην πειράζει αλλά επειδή τα υποέργα δεν αντιστοιχούν προτείνω να περιλάβετε
όλες τις εκτιμήσεις στο Pert (μπορείτε να δοκιμάσετε άλλο πρόγραμμα αν δεν σας επιτρέπει τον σχεδιασμό). Κατά τ 'άλλα φαίνεται λογικό. 

• Στο Project Description, αρχικά η ιδέα σας είναι επαρκής σε λειτουργίες από την μεριά του χρήστη. Γνώμη μου, αν και δεν ξέρω πόσο σημαντικό είναι,
είναι κάποιες από αυτές να τις εξειδικεύσετε λίγο γιατί ξεφεύγουν κάπως από το χαρακτήρα της εφαρμογής σας πχ. η λειτουργία με τις συναλλαγές να εξειδικευτεί σε συναλλαγές 
για συμμετοχή σε εκδηλώσεις ή η λειτουργία συμβούλου να χρησιμοποιηθεί πιο σχετικά με τις εκδηλώσεις. Επίσης ο διοργανωτής δεν έχει πολλές λειτουργίες. 
Πιστεύω μπορείτε να σκεφτείτε τρόπους να τον εμπλουτίσετε. 

Παρόλα αυτά, τα mock up screens είναι πολύ ελλιπή και δείχνουν μόνο ένα ημερολόγιο πολλαπλές φορές ενώ δεν χρειάζεται. 
Κρατήστε μόνο μια-δυο χαρακτηριστικές οθόνες για το ημερολόγιο που να διευκρινίζουν σε ποια λειτουργία αναφέρονται και φτιάξτε mock up και για όλες τις άλλες λειτουργίες που 
αναφέρατε. 

• To Project Gantt είναι σχετικά λογικό, απλώς πιστεύω χρειάζεται να αυξήσετε λίγο την παραλληλία (δοκιμάστε να σπάσετε τα υποέργα σε επιμέρους και να μην δουλεύουν όλοι σε όλα) και
φτιάξτε τους τίτλους να φαίνονται. 

• Το Project Pert είναι σχετικά λογικό, απλώς δεν νομίζω ότι βγάζει νόημα η εκτίμηση κόστους της εφαρμογής να γίνει μετά την υλοποίηση. 
Θα πρέπει να γίνει στην φάση της ανάλυσης του έργου. 

• Η ανάθεση ανθρώπινου δυναμικού φαίνεται λογική και τεκμηριωμένη. Στην εκτίμηση κόστους πρέπει να σκεφτείτε και τα έμμεσα κόστη του έργου εκτός από τους μισθούς (π.χ.
εξοπλισμός, πόροι κ.λπ.) και να το προσθέσετε. 

• Οι κίνδυνοι του Risk Assessment είναι κάπως κλασσικοί και όχι εξατομικευμένοι στις ιδιαίτερες αδυναμίες ή χαρακτηριστικά του έργου σας. 
Προσπαθήστε να βρείτε τις συγκεκριμένες λειτουργίες του έργου σας που δημιουργούν κάποιο μεγαλύτερο πρόβλημα (π.χ. συναλλαγές χρήστη) και σκεφτείτε παραδείγματα στοχευμένων τρόπων
αντιμετώπισης, παρα να αναφέρεστε γενικά στο αν κάποια λειτουργία εμφανίσει πρόβλημα. Αποφύγετε τρόπους αντιμετώπισης του στυλ «Έχουμε πρόβλημα με το τάδε -> Θα τροποποιήσουμε το τάδε
». Πως θα τροποποιηθεί; 
• Τα Feasibility και Team Risk Assessment ήταν προαιρετικά για την ομάδα αλλά υλοποιήθηκαν. 
Στο Feasibility Study νιώθω ότι δεν εξετάσατε το έργο σας από όλες τι πτυχές που χρειάζεται. Υπάρχουν και άλλοι τομείς για τους οποίους το έργο σας αφήνει ερωτήματα εφικτότητας.
Το Team Risk Assessment αν και λίγο κλασσικό φαίνεται λογικό.
